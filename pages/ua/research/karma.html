---
title: Дослідження
layout: default_ua
---
<div>
    <img class="left horizont" src="/assets/img/research/karma.jpg" alt="Кармічний план людини">
    <p><b><i>Кармічний (казуальний) план</i></b> - найтонший "особистісний" план людини, з якого починається формування
        нашої
        індивідуальності для поточного втілення. Тіла цього плану є реалізацією <a href="/pages/ua/research/atma">атмічного</a>
        і
        <a href="/pages/ua/research/budhi">будхічного</a> планів на більш грубому рівні вібрацій.
        Це тіло формується з інформації, отриманої від "всесвітнього банку інформації" щодо життєвих пріоритетів істоти
        на
        поточне життя. Його сутність полягає у формуванні "плану дій" для людини на поточне втілення. Проекта,
        відповідно до якого
        індивід буде зустрічатися з людьми, потрапляти в певні ситуації, мати ті чи інші життєві позиції і обставини.
        Цей план
        регулює також і внутрішні переживання особи, її духовне зростання, реалізацію та, як результат, досягнення
        пріоритетів і цілей, встановлених на будхічному плані.</p>
    <p>Карма - досить відоме поняття, яке багато хто вважає синонімом "долі". Як уже було зазначено вище, це своєрідний
        "проект" життя, детальна схема, згідно з якою людина повинна проходити свій життєвий шлях та досягати цілей,
        визначених нею на будхічному рівні. Основну роль у цьому проекті грає досвід поточного та попередніх життів,
        вчинки людини (точніше сказати, оцінка людиною своїх вчинків), її реакції на життєві обставини, вчинки інших
        людей, тощо. Ситуації, що викликали у людини сильні емоційні та/або ментальні реакції, формують, так звані,
        кармічні вузли, які проявляються в казуальному тілі та, як наслідок, провокують виникнення тих або інших
        ситуацій,
        призначених допомогти людині "розв'язати" цей вузол. Варто відзначити, що вузли виникають як від позитивних
        (світла карма), так і від негативних (темна карма) емоцій. </p>
    <p>Проходження ситуацій, пов'язаних з певним вузлом, допомагає людині зрозуміти й розібратися в проблемі, яка
        призвела до спалаху емоцій, вирішити її або відчути подяку від "доброї карми". Однак, кожна така ситуація
        вимагає від людини певних реакцій та дій, які також можуть породжувати нові кармічні вузли. Якщо людина
        усвідомлює себе, розуміє суть ситуації що відбувається та діє згідно своїх морально-етичних норм, то карма,
        породжена її дією, буде або нейтральною (без вузла), або позитивною (наприклад, коли людина зробила добру справу
        і відчула від цього сильний емоційний підйом). Згідно буддійської традиції, суть усвідомлення себе та
        просвітлення полягає в тому, щоб припинити вчиняти дії, що породжують карму, оскільки відсутність кармічних
        вузлів означає кінець сансари (черги перевтілень) і перехід у нирвану (світ вічного блаженства, в якому повністю
        відсутні емоції).</p>
    <p>Іноді зустрічається думка про те, що карма або доля є обов'язковою і неминучою. Це твердження одночасно є і
        правильним, і помилковим. Сутність полягає в тому, що людина в будь-якому випадку повинна пройти певні життєві
        ситуації, але те, як вона їх пройде, коли це станеться і за яких обставин, які наслідки ці дії будуть мати для
        людини, в значній мірі залежить від неї самої. Ніхто не може змусити людину прийняти те чи інше рішення, ніхто
        за людину не вчиняє її дії. Все, що відбувається, є наслідком діяльності самого індивіда. Навіть якщо вона сама
        цього не може або не хоче прийняти, кожну хвилину людина, свідомо або несвідомо, здійснює певні дії, кожну
        хвилину вона змінює свою долю. Карма багатовекторна, тільки вільна воля людини прокладає той чи інший життєвий
        шлях. І все це залишає свій відбиток на кармічних тілах людини, а також назавжди записується в інформаційному
        полі Всесвіту.</p>
    <p>Тіла кармічного плану є абстрактними і умовними, оскільки цей план все ще не об’єктний, а інформаційний. Коли
        переносити їх у тривимірну реальність, переважно вони відчуваються та виглядають як сфера всередині енергополя
        людини, пронизана нитками світла та згустками енергії. Як вже зазначалося, ці тіла змінюються протягом життя
        істоти, вони активно взаємодіють з нижчими планами, отримуючи та віддаючи необхідну інформацію. Свідомість у цих
        тілах стає індивідуальною та більш відповідає "земному" розумінню цього явища. Хоча на даному рівні немає
        емоцій, більшість відчуттів можуть бути пов’язані з такими у фізичному тілі.</p>
    <p>При втіленні людини, тіла кармічного плану формуються з інформації, яка знаходиться в інформаційному полі
        Всесвіту і стосується даної істоти. Основним фактором при побудові кармічних тіл є пріоритети, позначені істотою
        в <a href="/pages/ua/research/budhi">будхчних тілах</a>, як ключові для даного втілення. Тобто, з Хронік
        Акаши не береться довільна безладна інформація, а на основі поставлених завдань виставляється канва життя,
        складена з тих чи інших подій (кармічних вузлів), результатом чого повинно стати досягнення поставлених цілей.
        Ще раз варто відзначити, що ця схема не є остаточною, кожна ситуація має множину варіантів виходу (з яких можна
        виділити більш ймовірні та менш), а, результат кожної ситуації змінює структуру кармічних тіл.
    </p>
    <p class="articles">Цікавості по темі:</p>
    <ul>
        <li class="article"><a
                href="https://books.google.com/books/about/%D0%92%D0%BB%D0%B0%D1%81%D1%82%D1%8C_%D0%BD%D0%B0%D0%B4_%D0%BA%D0%B0%D1%80%D0%BC%D0%BE%D0%B9_%D0%A1%D0%BE%D0%B2.html?id=I-W9_-RDaGgC">
            Власть над кармой: современные методы.
            Автор: Шанти Натхини (Николаева М. В.)</a></li>
    </ul>
</div>
